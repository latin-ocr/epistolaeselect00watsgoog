up. 29.] aaran AD aluminum 1. 9. 87

rentur—etenim id leci parce et molliter—, sed eos, quos
erat infinitum bene de me meritos omnes nominare; quos
tamen ipsos libros, si quem cui recte committam invenero,
curabo ad te perferendos. Atque istam quidem partem
vitae consuetudinisque nostrae totam ad te defero:
quantum litteris, quantum studiis, veteribus nostris delec-
tationibus consequi poterimus, id omne ad arbitrium
tuum, qui haec semper amasti, libentissime conferemus.
24. Quae ad me de tuis rebus domesticis scribis, quaeque
mihi commendas, ea tantae mihi curae sunt, ut me nolim
admoneri, rogari vero sine magno dolore vix possim.
Quod de Quinti fratris negotio scribis te priore aestate,
quod morbo impeditus in Ciliciam non transieris, conticere
non potuisse, nunc autem omnia facturum, ut conficias, id
scito esse eius modi, ut frater meus vere existimet adiuncto
isto fundo patrimonium fore suum per te constitutum.
Tu me de tuis rebus omnibus et de Lentuli tui nostrique
studiis et exercitationibus velim quam familiarissime
certiorem et quam saepissime facias existumesque nemi-
nem cuiquam neque cariorem neque iucundiorem um·
quarn luisse quam te mihi, idque me non modo ut tu
sentias, sed ut omnes gentes, etiam ut posteritas omnis
intellegat, esse facturum. 25. Appius in sermonibus antea
dictitabat, postea dixit etiam in senatu palam, sese, si
licitum esset legem curiatam serre, sortiturum esse cum
collega provincias; si curiata lex non esset, separaturum
cum collega tibique successurum ; legem curiatam consuli
ferri opus esse, necesse non esse; se, quoniam ex senatus
consulto provinciam haberet, lege Cornelia imperium habi·
turum, quoad in urbem introisset. Ego, quid ad tetuorum
quisque necessariorum scribat, nescio; varias esse opini-
ones intellego: sunt qui putant posse te non decedere,

 

