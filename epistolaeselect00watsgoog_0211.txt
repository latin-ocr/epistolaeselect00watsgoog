190 u. ruztrt cressonis ’ {nara

copias neque bellicosas; deinde, extra ducem paucosque
praeterea—de principibus loquor—, reliquos primum iu
ipso bello rapaces, deinde in oratione ita crudeles, ut
ipsam victoriam horrerem; maximum autem aes alienum
amplissimorum virorum. Quid quaeris? nihil boni prae·
ter causam. Quae cum vidissem, desperans victoriam
primum coepi suadere pacem, cuius fueram semper
auctor; deinde, cum ab ea sententia Pompeius valde
abhorreret, suadere institui, ut bellum duceret: hoc· in·
terdum probabat et in ea sententia videbatur fore et
fuisset sortasse, nisi quadam ex pugna coepisset suis
militibus confidere. Ex eo tempore vir ille summus
nullus imperator fuit: signa tirone et collecticio exercitu
cum legionibus robustissimis contulit; victus turpissime
amissis etiam castris solus sugit, 3. Hunc ego mihi
belli finem feci, nec putavi, eum integri pares non luisse·

, mus, fractos superiores fore; discessi ab eo bello, in

quo aut in acie cadendum fuit aut in aliquas insidias
incidendum aut deveniendum in victoris manus aut ad
Iubam confugiendum aut capiendus tamquam exsilio
locus aut consciscenda mors voluntaria: certe nihil fuit
praeterea, si te victori nolles aut non auderes commit-
tere. Ex omnibus autem iis, quae dixi, incommodis
nihil tolerabilius exsili0‚ praesertim innocenti, ubi nulla
adiuncta est turpitudo ; addo etiam, cum ea urbe careas,
in qua nihil sit, quod videre possis sine dolore: ego
cum meis, si quicquam nunc cuiusquam est, etiam in
meis esse malui. 4. Quae acciderunt, omnia dixi fu-
tura; veni domum, non quo optima vivendi condicio
esset, sed tamen, si esset aliqua forma rei publicae,
tamquam in patria ut essem, si nulla tamquam in ex-
silio. Mortem mihi cur consciscerem, causa non visa

 

