44 M. ruam creaxorvrs [Pars r.

desiderari putas? nolo commemorare, quibus rebus sim
spoliatus, non solum quia non ignoras, sedetiam ne
rescindam ipse dolorem meum: hoc confirmo, neque
tantis bonis esse privatum quemquam neque in tantas
miserias incidisse. Dies autem non modo non levat
luctum hunc, sed etiam auget; nam ceteri dolores miti-
gantur vetustate‚ hic non potest non et sensu praesentis
miseriae et recordatione praeteritae vitae quotidie augeri:
desidero enim non mea solum neque meos, sed me
ipsum. Quid enim sum? Sed non faciam ut aut tuum
animum angam querelis aut meis volneribus saepius
manus adferam. Nam quod purgas eos, quos ego mihi
scripsi invidisse, et in eis Catonem, ego vero tantum illum
puto ab isto scelere afuisse, ut maxime doleam plus apud
me simulationem aliorum quam istius fidem valuisse
Ceteros quod purgas, debent mihi purgati esse, tibi si
sunt. 3. Sed haec sero agimus. Crassi libertum nihil
puto sincere locutum. In senatu rem probe scribis
actam. Sed quid Curio? an illam-orationem non legit?
quae unde sit prolata nescio. Sed Axius, eiusdem diei
scribens adme acta, non ita laudat Curionem. At potest
ille aliquid praetermittere3 tu, nisi quod erat, proiecto
non scripsisti. Varronis sermo facit exspectationem
Caesaris, atque utinam ipse Varro incumbat in causam!
quod profecto cum sua sponte, tum te instante faciet. 4.
Ego, si me aliquando vestri et patriae compotem fortuna
fecerit, certe efficiam ut maxime laetere unus¹ ex omnibus
amicis, meaque officia et studia, quae parum antea
luxerunt-fatendum est enim-, sic exsequar, ut me
aeque tibi ac fratri et liberis nostris restitutum putes. Si
quid in te peccati, ac potius quoniam peccavi, ignosce;
in me enim ipsum peccavi vehementius. Neque haec eo

 

