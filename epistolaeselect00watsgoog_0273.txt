252 rr. rurrrr cressonis [Pars v.

cum iis tantum negotii est, ut vestrum illud divinum in
rem publicam beneficium non nullam habeat querelam.
Quod veroa te, viro optimo, seductus est tuoque bene-
ficio adhuc vivit haec pestis, interdum, quod mihi vir
sas est, tibi subirascor: mihi enim negotii plus reliquisti
uni quam praeter me omnibus. Ut enim primurn post
Antonii foedissimum discessum senatus haberi libere
potuit, ad illum animum meum reverti pristinum, quem
tu cum civi acerrimo, patre tu0, in ore et amore semper
habuisti. 2. Nam cum senatum a. d. xrn. Kalendas
Ianuarias tribuni pl. vocavissent deque alia re referrent,

totam rem publicam sum complexus egique acerrime χ

senatumque iam languentem et defessum ad pristinam
virtutem consuetudinemque revocavi magis animi quam
ingenii viribus. Hic dies meaque contentio atque actio
spem primum populo Romano attulit libertatis recuper-
andae; nec vero ipse postea tempus ullum intermisi de
re publica non cogitandi solum, sed etiam agendi.
3. Quod nisi res urbanas actaque omnia ad te perferri
arbitrarer, ipse perscriberem, quamquam eram maximis
occupationibus impeditus. Sed illa cognosces ex aliis;
a me pauca, et ea summatim: habemus fortem senatum,
consulares partim timidos, partim male sentientes, Mag-
num damnum factumest in Servi0. L. Caesar optime
sentit, sed, quod avunculus est, non acerrimas dicit sen-
tentias. Consules egregii; praeclarus D. Brutus; egre-
gius puer Caesar, de quo spero equidem reliqua. Hoc
vero certum habet0, nisi ille veteranos celeriter conscrip-
sisset legionesque duae de exercitu Antonii ad eius se
auctoritatem contulissent atque is oppositus esset terror
Antonio, nihil Antonium sceleris, nihil crudelitatis prae-
teriturum luisse. Haec tibi, etsi audita esse arbitrabar,

 

