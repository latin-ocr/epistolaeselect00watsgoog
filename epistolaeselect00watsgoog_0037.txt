16 Μ. ructu cronnonrs [Pars 1.

tribunus pl. ferret, in qua nihil aliud a consulari roga·
tione differebat nisi iudicum genus—in eo autem erant
omnia—, pugnavitque ut ita fieret, quod et sibi et aliis
persuaserat nullis illum iudicibus effugere posse, contraxi
vela perspiciens inopiam iudicum, neque dixi quicquam
pro testimoni0, nisi quod erat ita notum atque testatum,
ut non possem praeterire. Itaque, si causam quaeris
absolutionis, ut iam πρὸς τὸ πρότερον revertar, egestas
iudicum fuit et turpitudo; id autem ut accideret, com-
missum est Hortensii consilio, qui, dum veritus est ne
Fufius ei legi intercederet, quae ex senatus consulto fere-
batur, non vidit illud, satius esse illum in infamia relinqui
ac sordibus quam infirmo iudicio committi; sed ductus
odio properavit rem deducere in iudicium, cum illum
plumbeo gladio iugulatum iri tamen diceret. 3. Sed
iudicium si quaeris quale luerit, incredibili exitu, sic, uti
nunc ex eventu ab aliis a me iam ex ipso initio consilium
Hortensii reprehendatur. Nam ut reiectio facta est
clamoribus maximis, cum accusator tamquam censor
bonus homines nequissumos reliceret, reus tamquam
clemens lanista frugalissumum quemque secerneret, ut
primum iudices consederunt, valde diffidere boni coepe·
runt; non enim umquam turpior in ludo talario consessus
suit: maculosi senatores, nudi equites, tribuni non tam
aerati quam, ut appellantur, aerarii ; pauci tamen boni
inerant, quos reiectione fugare ille non potuerat, qui
maesti inter sui dissimiles et maerentes sedebant et
contagione turpitudinis vehementer permovebantur. 4.
Hic, ut quaeque res ad consilium primis postulationibus
referebatur, incredibilis erat severitas, nulla varietate
sententiarum; nihil impetrabat reus, plus accusatori

dabatur, quam postulabat ς triumphabat-quid quaeris l·-

 

