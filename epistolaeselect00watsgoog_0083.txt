62 Μ. rotun orounonrs [rm u.

gratissimique et ipsi et omnibus videremur, itaque
faciemus Sed idem Nerius index edidit ad adligatos
Cn. Lentulum Vatiam et C. Cornelium: †ista ei. Eodem
die senatus consultum factumest, ut sodalitates decuri-
atique discederent, lexque de iis ferretur, ut, quinon
discessissent, ea poena, qnae est de vi, tenerentur.
6. A. d. 111. Idus Febr. dixi pro Bestia de ambitu apud
praetorem Cn. Domitium in foro mediO, maximo con-
ventu, incidique in eum locum in dicend0, cum Sestius
multis in templo Castoris volneribus acceptis subsidio
Bestiae servatus esset. Hic προῳκονομησάμην quiddam
εὐκαίρως de iis, quaein Ses'tium adparabantur crimina,
et eum ornavi veris laudibus, magno adsensu omnium.
Res homini fuit vehementer grata: quae tibi eo scribo,
quod me de retinenda Sestii gratia litteris saepe monuisti.
7. Pridie Idus Febr. haec scripsi ante lucem 3 eo die
apud Pomponium in eius nuptiis eram cenaturus. Cetera
suntin rebus nostris huius modi, ut tu mihi lere diffidenn'
praedicabas, plena dignitatis et gratiae; quae quidem tua,
mi frater, patientia, virtute, pietate, suavitate etiam, tibi
mihique sunt restituta. Domus tibi ad lucum Pisonis
Luciniana conducta est; sed, ut spero, paucis mensibus
post K. Quintiles in tuam commigrabis. Tuam in Carinis
mundi habitatores Lamiae conduxerunt. A te post illam
Olbiensem epistolam nullas litteras accepi. Quid agas
et ut te oblectes scire cupio maximeque te ipsum videre
quam primum. Cura, mi frater, ut valeas et, quamquam

⁴ ,est hiems, tamen Sardiniam istam esse cogites. xv. K

Martias.

 

