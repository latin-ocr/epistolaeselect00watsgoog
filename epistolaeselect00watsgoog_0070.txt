Ep. ra] sarar. aa santernam rrv. 1. 49

tantos percipere luctus! Nam quid ego de Cicerone
dicam? qui cum primum sapere coepit, acerbissimos
dolores miseriasque percepit. Quae si, tu ut scribis, fato
facta putarem, serrem paulo facilius, sed omnia sunt mea
culpa commissa, qui ab iis me amari putabam, qui invide-
bant, eos non sequebar, qui petebant. a. Quod si
nostris consiliis usi essemus neque apud nos tantum
valuisset sermo aut stultorum amicorum aut improborum,
beatissimi viveremus: nunc, quoniam sperare nos amici
iubent, dabo operam, ne mea valetudo tuo labori desit.
Res quanta sit, intellego, quantoque fuerit facilius manere
domi quam redire3 sed tamen, si omnes tribunos pl.
habemus, si Lentulum tam studiosum, quam videtur, si
vero etiam Pompeium et Caesarem, non est desperandum.
3. De samilia, quo modo placuisse scribis amicis, facie-
mus; deloco, nunc quidem iam abiit pestilentia, sed
quam diu fuit, me non attigit. Plancius, homo officiosis-
simus, me cupit esse secum et adhuc retinet. Ego
volebam loeo magis deserto esse in Epiro, quo neque
Hispo veniret nec milites, sed adhuc Plancius me retinet;
sperat posse fieri, ut mecum in Italiam decedat: quem
ego diem si videro et si in vestrum complexum venero ac
si et vos et me ipsum recuperam, satis magnum mihi
fructum videbor percepisse et vestrae pietatis et meae. 4.
Pisonis humanitas, virtus, amor in omnes nos tantus est,
ut nihil supra possit: utinam ca res ei voluptati sit!
gloriae quidem video sore. Dc Q. fratre nihil eg'o te
accusavi, scd vos, cum praesertim tam pauci sitis, volui
essequam coniunctissimos. 5. Quibus me voluisti agere
gratias, egi et me a te certiorem factum esse scripsi.

Quod ad me, mea Terentia, scribis te vicum vendituram,
quid, obsecro te,—me misemmi-quid futurum est? et,
a

 

