136 u. Turta arcanorum [rm 111.

ferendis auctor, ille Galliae ulterioris adiunctor, ille gener,
ille in adoptando P. Clodio augur, ille restituendi mei
quam retinendi studiosior, ille provinciae propagator, ille
absentis in omnibus adiutor, idem etiam tertio consulatu,
postquam esse defensor rei publicae coepit, contendit, ut
decem tribuni pl. ferrent, ut absentis ratio haberetur, quod
idem ipse sanxit lege quadam sua, Ma'rcoque Marcello
consuli finienti provincias Gallias Kalendarum Martiarum
die restitit: sed, ut haec omittam, quid foedius, quid
perturbatius hoc ab urbe discessu sive potins turpissima
fuga? quae condicio non accipienda fuit potiusquam
relinquenda patria? malae condiciones erant3 fateor, sed
num quidhoc peius? 4. ‘At recuperabit rem publicam?
Quando? aut quid ad eam spem est parati? Non ager
Picenus amissus? Non patefactum iter ad urbem? non
pecunia omnis et publica et privata adversario tradita?
Denique nulla causa, nullae vires, nulla sedes, quo con-
currant qui rem publicam defensam velint z Apulia delecta
est, inanissima pars Italiae et ab impetu huius belli re-
motissima; fuga et maritima opportunitas visa quaeri
desperatione. †In te cepi Capuam, non quo munus illud
defugerem, sed in ea causa, in qua nulius esset ordinum,
nullus apertus privatorum dolor, bonorum autem esset
aliquis, sed hebes, ut solet, et, ut ipse sensissem, multitudo
et infimus quisque propensus in alteram partem, multi
mutationis rerum cupidi, dixi ipsi me nihil suscepturum
sine praesidio et sine pecunia; 5. itaque habui nihil¹
omnino negotii, quod ab initio vidi nihil quaeri praeter
fugam: eam si nune sequor, quonam? Cum illo non3 ad
quem cum essem profectus, cognovi in iis loeis esse
Caesarem, ut tuto Luceriam venire non possem. Infero
mari nobis, incerto cursu, hieme maxima navigandum est.

 

