ap. 55] aaran. Ab ATTICUM vrri. 9. ¹39

belli fuisse, etsi id re perspectum esttamen eo scripsi,
quo in suadendo plus auctoritatis haberem, eodemque per-
tinet, quod causam eius probo. a. Sed quid haec nunc?
utinam aliquid profectum esset! ne ego istas litteras in
contione recitari velim, si quidem ille ipse ad eundern
scribens in publico proposuit epistolam illam, in qua est
‘pro tuis rebus gestis amplissimis! Amplioribusne quam
suis, quam Africani? Ita tempus ferebat3 si quidem
etiam vos duo tales ad quintum miliarium—quid nunc
ipsum unde se recipienti, quid agenti, quid acturo? quanto
autem ferocius ille causae suae confidet, cum vos, curn
vestri similes non modo frequentes, sed laeto voltu gratu-
lantes vidcrit? ‘Num igitur peccamus i’ minime vos qui·
dem ; sed tamen signa conturbantur, quibus voluntas a
simulatione distingui posset. Quae vero senatus consulta
video? sed apertius, quam proposueram. 3. Ego Arpini
volo esse pridie Kal, deinde circum villulas nostras errare,
quas visurum me postea desperavi. Εὐγενῆ tua consilia et
tamen pro temporibus non incauta mihi valde probantur.
Lepido quidem-nam fere συνδιημερεύομεν, quod gratissi·
mum illi est-numquam placuit ex Italia exire, Tullo
multo minus; crebro enim illius litterae ab aliis ad nos
commeant. Sed me illorum sententiae minus move·
bant; minus multa dederant illi rci publicae pignora:
tua me hercule auctoritas vehementer movct; adfert
enim et reliqui temporis recuperandi rationem et prae-
sentis tuendi. Sed, obsecro te, quid hoc miserius quam
alterurn plausus in foedissima causa quaerere, alterum
offensiones in optima? alterum existimari conservatorem
inimicorum, alterum desertorem amicorum? et mehercule
quamvis amemus Gnaeum nostrum, ut et facimus et
debemus, tamen hoc, quod talibus viris non subvenit,

 

