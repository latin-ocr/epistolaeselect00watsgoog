aper] urrsr. an armetur xr. 12. 183

82. AD ATTICUM XI. 12.

Sca. Bnuunrsu Α. n. vm. Inus Marrms a.u.c..7 7.
cicaro arrico sar.

1. Cumano milri a te litteras reddidit ad vm. ldus
Mart. vespere. Eo autem die mane tabellarios miseram,
quibus ad te dederam litteras: tuis tamen lectis litteris
putavi aliquid rescribendum esse, maxime, quod ostendis
te pendere animi, quamnam rationem sim Caesari allatu-
rus profectionis meae tum, cum ex Italia discesserim.
Nihil opus est mihi nova ratione; saepe enim ad eum
scripsi multisque mandavi me non potuisse, cum cupis·
sem, sermones hominum sustinere, multaque in earn
sententiam. Nihil enim erat, quodminus eum vellem

existimare, quam me tanta de re non meo consilio usum ¹

esse. Posteaque, cum mihi litterae a Balbo Cornelio
minore missae essent illum existimare Quintum fratrem
lituum meae profectionis luisse—ita enim scripsit—‚ qui
nondum cognossem, quae de me Quintus scripsisset ad
multos, etsi multa praesens in praesentem acerbe dixerat
et fecerat, tamen nihilo minus his verbis ad Caesarem
scripsi:

2. ‘De Quinto fratre meo non minus laboro quam de
me ipse, sed eum tibi commendare hoc meo tempore nou
audeo ; illud dumtaxat tamen audebo petere abs te, quod
te orn, nequid existimes ab illo iactum esse, quo minus
mea in te officia constarent minusve te diligerem, potius·
que semper illum auctorem nostrae coniunctionis luisse
meique itineris comitem, non ducem: qua re ceteris in
rebus tantum ei tribues, quantum humanitas tua amicitia·
que vestra postulat; ego ei nequid apud te obsim, id te
vehementer etiam atque etiarn rogo!

 

