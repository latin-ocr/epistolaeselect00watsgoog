8 M.rumrroroareorr1s [Pars r.

conservassem, atque abeuntem magistratu contionis ha-
bendae potestate privavit; cuius iniuria mihi tamen honori
summo l‘t: nam, cum ille mihi nihil nisi ut iurarem
permitteret, magna voce iuravi verissimum pulcherri-
mumque ius iurandum, quod populus item magna voce
me vere iurasse iuravit. 8. Hac accepta tam insigni
iniuria, tamen illo ipso die misi ad Metellum communes.
amicos, qui agerent cum eo, ut de illa mente desisteret;
quibus ille respondit sibi non esse integrum: etenim paulo
ante in contione dixerat ei, qui in alios animum adver-
tisset indicta causa, dicendi ipsi potestatem fieri non opor-
tere. Hominem gravem et civem egregium! qui, qua
poena senatus consensu bonorum omnium eos adfecerat,
qui urbem incendere et magistratus ac senatum trucidare,
bellum maximum conflare voluissent, eadem dignum
iudicaret eum, qui curiam caede, urbem incendiis, ltaliam
bello liberasset. Itaque ego Metello, fratri tuo, prae-
senti restiti: namin senatu Kal. Ianuariis sic curn eo
de re publiea disputavi, ut sentiret sibi cum viro forti
et constanti esse pugnandum. a. d. 111, Non. Ianuar.
cum agere coepisset, tertio quoque verbo orationis suae
me appellabat, mihi minabatur3 neque illi quicquam delib-
eratius luit quam me, quacumque ratione posset, non
iudicio neque disceptatione, sed vi atque impressione
evertere. Huius ego temeritati si virtute atque animo
non restitissem, quis esset qui me in consulatu non casu
. potius existimaret quarn consilio fortem fuisse? 9. haec
si tu Metellum cogitare de me nescisti, debes existimare
te maximis de rebus a fratre esse celatum3 sin autem
aliquid impertivit tibi sui consilii, lenis a te et facilis existi-
mari debe0, qui nihil tecum de his ipsis rebus expostulem.
Et, si intellegis non me dicto Metelli, ut scribis, sed

 

