ap. ron] aaran An samaraeus w. 12. 215

circiter hora decima noctis P. Postumius, familiaris eius,
ad me venit et mihi nuntiavit M. Marcellum, collegam.
nostrum, post cenae tempus a P. Magio Cilone, familiare
eius, pugione percussum esse et duo volnera accepisse,
unum in stomacho alterum incapite secundum aurem;
sperari tamen eum vivere posse ; Magium se ipsum interfe-
cisse postea3 se a Marcello ad me missum esse, qui haec
nuntiaret et rogaret, uti medicos cogerem. Coegi et e vesti-
gio eo sum proiectus prima luce. Cum non longe aPiraeo
abessem, puer Acidini obviarn mihi venit cum codicillis,
inquibus erat scriptum, paulo ante lucer'n Marcellum
diem suum obisse. Ita vir clarissimus ab homine deterri-
mo acerbissima morte est adiectus, et, cui inimici propter
dignitatem pepercerant, inventus est amicus, qui ei mor-
tem offerret. 3. Ego tamen' ad tabernaculum eius
perrexi: inveni duos libertos et pauculos servos; reliquos
aiebant profugisse metu perterritos, quod dominus eorum
ante tabernaculum interfectus esset. Coactus sum in
eadem illa lectica, qua ipse delatus eram, meisque lecti-
cariis in urbem eum referre, ibique pro ea copia, quae
Athenis erat, funus ei satis amplum faciendum curavi.
Ab Atheniensibus, locum sepulturae intra urbem ut·
darent, impetrare non potui, quod religione se impediri
dicerent3 neque tamen id antea cuiquam concesserant:
quod proximum luit, uti in quo vellemus gymnasio eum
sepeliremus, nobis permiserunt. Nos in nobilissimo orbi
terrarum gymnasio Academiae locum delegimus ibique
eum combussimus, posteaque curavimus, ut eidem Athe-
nienses in eodem loco monumentum ei marmoreum
faciendum locarent. Ita, quae nostra officia luerunt, pro
collegio et pro propinquitate et vivo et mortuo omnia ei
praestitimus. Vale. D. pr. Kal. lun. Athenis.

 

